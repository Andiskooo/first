
Në kërkimin për zgjidhje më efikase dhe moderne të energjisë për shtëpitë tona, pompat e nxehtësisë janë shfaqur si një teknologji superiore. Këto sisteme inovative shfrytëzojnë energjinë elektrike për të transferuar nxehtësinë nga një burim i jashtëm, si ajri, duke e kompresuar gazin për të arritur temperatura të larta. Efikasiteti dhe përdorimi i tyre rritet dhe më shumë kur ne e sistemojim pompën termike për të menaxhuar dy detyra kryesore; ngrohjen në dysheme dhe prodhimin e ujit të ngrohtë sanitar. Sekreti i kësaj aftësie të dyfishtë qëndron në një bashkëpunim të përsosur mes një valvule trekahëshe dhe një sistemi inteligjent kontrolli.

<img src="https://www.efficiencyvermont.com/Media/Default/blog/HowTo/HP-Blog-AirtoWater-1.png?width=1120&quality=80" style="display: block; margin: 0 auto; max-height: 350px; width: 55%;">

## Procesi i Ngrohjes: Një Cikël i Mençur me Dy Faza
Funksionimi i sistemit ndjek një logjikë të qartë dhe efikase, duke i dhënë përparësi komfortit të ambientit dhe më pas nevojave për ujë të ngrohtë.

### Faza 1: Prioriteti i Ngrohjes në Dysheme

Kur sistemi aktivizohet, sistemi inteligjent i pompës termike e ka si objektiv kryesor arritjen e temperaturës ideale për ngrohjen në dysheme. Ai i jep komandë valvulës trekahëshe të hapë qarkullimin e ujit të nxehtë drejt rrjetit të ngrohjes qëndrore nën dysheme. Pompa punon për të ngrohur ujin që qarkullon në këtë rrjet derisa uji i kthimit të arrijë temperaturën e dëshiruar, e cila zakonisht është rreth 40−45°C. Kjo temperaturë më e ulët është ideale për ngrohjen në dysheme, pasi siguron një shpërndarje të njëtrajtshme dhe komfort të nxehtësisë pa mbinxehur ambientin edhe duke mbajtur shpenzimet elektrike minimale. 

### Faza 2: Kalimi te Rezervuari i Ujit të Ngrohtë

Sapo sensorët konfirmojnë se temperatura e synuar në sistemin e ngrohjes së dyshemesë është arritur, njësia qendrore e kontrollit të pompës së termike dërgon një sinjal elektrik te motori i valvulës trekahëshe. Valvula ndryshon pozicionin e saj, duke mbyllur rrjedhën drejt dyshemesë dhe duke e hapur atë drejt boilerit të ujit të ngrohtë sanitar.

Në këtë pikë, pompa e nxehtësisë kalon në një regjim pune me kapacitet të plotë. Kjo është e nevojshme sepse uji i pijshëm kërkon një temperaturë shumë më të lartë për të qenë i sigurt dhe i përdorshëm. Pompa termike punon intensivisht derisa uji në boiler të arrijë temperaturën e programuar, zakonisht rreth 60−65°C.

<div class="comparison-table">
  <table>
    <thead>
      <tr>
        <th>Parametri</th>
        <th>Ngrohja e Dyshemesë</th>
        <th>Uji i Nxehtë Sanitar</th>
      </tr>
    </thead>
    <tbody>
      <tr>
        <td>Temp. Përkatëse</td>
        <td>40-45°C</td>
        <td>60-65°C</td>
      </tr>
      <tr>
        <td>Koha Mesatare e Ciklit</td>
        <td>2-4 orë</td>
        <td>30-60 min</td>
      </tr>
      <tr>
        <td>Konsumi i Energjisë</td>
        <td>I Ulët</td>
        <td>I Mesëm</td>
      </tr>
    </tbody>
  </table>
</div>


## Ventili Tre-Kahëorsh

Zemra e këtij sistemi të dyfishtë është motori i valvulës trekahëshe. Kjo komponentë thelbësore kontrollon drejtimin e ujit të nxehtë të prodhuar nga pompa e nxehtësisë, duke e dërguar atë ose drejt rrjetit të ngrohjes në dysheme, ose drejt rezervuarit të ujit të ngrohtë sanitar. Veprimi i kësaj valvule nuk është i rastësishëm; ai orkestrohet nga sistemi i programuar i pompes termike. Ky sistem monitoron vazhdimisht temperaturën në të dy sistemet dhe merr vendime të sakta se ku nevojitet më shumë nxehtësi. Shumica e pompave termike e kanë të programuar që përparësia për ngrohje është për uji i ngrohjes qëndrore. 

<img src="https://partstospray.com/images/products/detail/454232HK.3.jpg" style="display: block; margin: 0 auto; max-height: 350px; width: 55%;">

Pra, funksionimi i dyfishtë i pompës së nxehtësisë bëhet i mundur nga bashkëpunimi i saktë midis sistemit inteligjent të kontrollit dhe valvulës trekahëshe. Sistemi inteligjent vendos prioritetet duke matur temperaturat në dysheme dhe në rezervuarin e ujit. Bazuar në këto të dhëna, ai i dërgon komanda valvulës, e cila më pas drejton automatikisht ujin e nxehtë te sistemi që ka nevojë, qoftë te ngrohja e dyshemesë apo te uji sanitar. Ky proces i automatizuar garanton ngrohje efikase dhe pa ndërprerje për të dyja nevojat, pa kërkuar ndërhyrje manuale.

Eksploroni gamën tonë të plotë të pompave termike ECOTEK për të gjetur modelin perfekt për nevojat tuaja. Për këshilla të personalizuara, ju lutemi na kontaktoni.

> Konsultohuni me një profesionist lokal HVAC
> **Email:** info@ecotek-ks.com
> **Telefon:** +383 44 914 480

Jemi gjithmonë të lumtur t'ju ndihmojmë!



